   <!DOCTYPE html>
<html>
	<meta charset="UTF-8">
	<link rel="stylesheet" href="../style.css">
<head>
	<title>VanBlessed Digital Trails - Skyrim - Sings-His-Edda</title>
	<meta name="viewport" content="width=device-width, initial-scale=1.0">
</head>
<body>
	<a href="../index.html">VanBlessed Digital Trails</a>
	<hr style="color:yellow"; size="1">
	<div>
    <h1>Sings-His-Edda</h1>
    <h2>giovane argoniano, Windhelm</h2>
    <h3>BACKGROUND</h3>
        <p>Nato da una coppia di lavoratori argoniani nel porto di Windhelm, il suo nome vuole essere un auspicio di un futuro migliore: che lui possa cantare la sua personale storia epica, proprio come i Nord di Skyrim cantano la loro Poetic Edda.<br>
        I suoi genitori si incontrano lavorando al porto di Windhelm; per anni sfruttati dai Nord e relegati a dormire fuori dalle mura della città, i due non si scoraggiano e con sacrificio, duro lavoro e l'occasionale ritenzione di alcuni oggetti dai carichi delle navi riescono a guadagnare qualche pezzo d'oro per poter sfamare il loro figlio e non affidarlo all'orfanotrofio di Riften. Nel tempo i due innamorati iniziano ad apprezzare la cultura dei Nord; non quella razzista nei confronti dei diversi, ma quella dei racconti epici e delle ballate dei bardi locali.<br>
        Fin da piccolo Sings-His-Edda ascolta con meraviglia le storie e le canzoni delle terre di Black Marsh, suonate e cantate dagli argoniani al termine di una dura giornata di lavoro, mescolate con le ballate degli Skald del nord.</p>
        <p>Il nome Sings-His-Edda viene spesso abbreviato con le prime tre lettere del nome She, a cui viene aggiunta una i per arrivare a un nome più simile a quelli di Black Marsh: Shei.</p>
        <p>La vita semplice di Shei dura però poco. I guardiani del porto lo vedono cresciuto e già in grado di trasportare pezzi di legno o piccole scatole, quindi lo mettono subito al lavoro come tutti gli altri della sua specie. I primi mesi di lavoro sono un trauma per Sings-His-Edda, le sue braccia non sono fatte per fare fatica, la schiena si stanca, la coda riesce a malapena a mantenere l'equilibrio. Alla fine delle giornate non c'è più musica, non ci sono canzoni. C'è solo stanchezza.</p>
        <p>Le giornate scorrono lente, pesanti, con le squame espsorte al sole freddo. Finché un triste giorno il padre, carico di sacchi pieni di minerali, scivola e cade nella gelida acqua del porto. La madre d'istinto si getta nell'acua per tentare di salvarlo, invano.</p>
        <p>Etrambi muoiono assiderati tra le grida e i sibili dei loro compagni argoniani e sotto gli occhi impassibili dei Nord che scuotono la testa e intimano i rimasti a rimettersi al lavoro.<br>
        Shei è sotto shock.<br>
        I calci e i pugni non lo risvegliano e i Nord lo prendono di peso e lo rinchiudono nella camerata comune degli argoniani. Senza paga.<br>
        Il giovane argoniano rimarrà silenzioso nel suo letto per 5 giorni, sfamato a forza dai fratelli di scaglia.</p>
    <h3>L'INIZIO</h3>
        <p>Al sesto giorno Sings-His-Edda prende una decisione drastica. Recupera tutti i soldi messi da parte da lui e dai suoi genitori, vende all'Elfo Oscuro della malfamata bottega nel Quartiere Grigio tutti i gioielli sottratti dai carichi delle navi durante i suoi pochi anni di lavoro. Vedendo un reietto tra i reietti, l'Oscuro dà qualche consiglio al giovane argoniano: non fidarsi mai dei Nord e farsi forza con i propri simili.</p>
        <p>Con i pochi soldi raccimolati Shei comunica ai suoi compagni argoniani la volontà di voler abbandonare il lavoro al porto e di esaudire il desiderio dei suoi defunti genitori: andare in cerca della propria storia epica e comporre una personale Edda Poetica. Come ultimo gesto decide di portare con sé il vecchio liuto di famiglia, custodito accanto al letto della madre, ora tristemente vuoto.</p>
<!--<h3>DENTRO WINDHELM</h3>
        <p>Non è facile essere un argoniano nella capitale degli Stormcloack.</p>
        <p>Nessuno ti dà un lavoro, nessuno ti prende sul serio, nessuno ti fa credito
        I primi lavoretti da fattorino gli permettono di raccogliere qualche soldo.
        </p>
    <h3>LE PRIME USCITE</h3>
Dopo aver assoldato Stendar
Nella locanda legge un libro che parla di due guerrieri andati in una grotta per sconfiggere una pericolosa Madre delle Ragnatele, un ragno enorme. Assieme a Stendare ha attraversato i campi caldi del <nome regione> entrando nella grotta di Cronvangr.
All'incontro con la Madre delle Ragnatele a <nome> si sono aggiunti anche gli spiriti di Holrik e Grenwulf. Una volta sconfitta, le anime hanno lasciato la grotta e hanno permesso a Sings-His-Edda di tenere le loro armi.
-->
    </div>

</body>
</html>
