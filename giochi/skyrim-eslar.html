<!DOCTYPE html>
<html>
	<meta charset="UTF-8">
	<link rel="stylesheet" href="../style.css">
<head>
	<title>VanBlessed Digital Trails</title>
	<meta name="viewport" content="width=device-width, initial-scale=1.0">
</head>
<body>
	<a href="../index.html">VanBlessed Digital Trails</a>
	  <hr style="color:yellow"; size="1">
<div>
	<h1>Skyrim</h1>
	<h2>log narrativo dei personaggi giocati</h2>
	<h3>Eslar, avventuriero bretone </h3>
	<h4>Prologo</h4>
Dopo sette anni di lavoro come apprendista alla bottega di alchimia del Maestro Alchimista Alain Stevill a Evermore ho deciso di prendere in mano la mia vita. Non ne posso più di vedere grezzi avventurieri comprare le pozioni nate dalle nobili arti di mastro Stevill per poi vantarsi in piazza di aver sterminato uno o l'altro mostro. Così come non ne posso più di boriosi sedicenti maghi che non vogliono sporcarsi le mani e pretendono pozioni raffinate in tempi brevi e a prezzi economici. Per non parlare dei ladruncoli che provano sempre a entrare dal retro bottega per rubare i nostri preziosi ingredienti che, ignoranti, finirebbero per rovinare in qualche intruglio fatto a caso!<br>
Tutti vogliono l'arte di Alain Stevill, pochi la apprezzano veramente, ma al Maestro va bene così. Ho avuto la fortuna di imparare qualcosa alle sue dipendenze: chi credono che selezioni e prepari gli ingredienti puri, prima che mastro Stevill li unisca con sapienza e precisione? Eppure tutti mi guardano dall'alto al basso, credendosi chissà chi... Non avreste nessun successo nelle vostre scorribande se non fosse per Alain Stevill e per le sue creazioni in cui c'è qualcosa di mio!<br>
Ci ho messo un mese, ma alla fine ho trovato il coraggio di chiedere al Maestro di lasciarmi andare e di accogliere mio cugino Aribert come nuovo apprendista. Nella sua infinita saggezza Alain - per la prima volta mi ha permesso di chiamarlo per nome - aveva già capito che l'avventura mi stava chiamando, e per questo mi aveva preparato un prezioso quaderno in cui egli stesso aveva trascritto alcune delle sue procedure più semplici e utili. Non solo! Dopo una inaspettata pacca sulla spalla mi ha consegnato qualche decina di monete d'oro, ben più di quando guadagno in un mese, e mi dice di considerarla un regalo di addio. Quasi con le lacrime agli occhi gli giuro che sarei tornato a Evermore, dopo aver messo in atto i suoi insegnamenti e aver dimostrato a tutti i suoi più antipatici clienti che un vero avventuriero deve anche sapere far da sé.<br>

<h4>6th-16th Last Seed</h4>
La mia carovana è finalmente scollinata oltre le montagne orientali di High Rock ed è scesa a Markarth.<br>
Cittadina scavata nella roccia, con una storia di oppressione dei Nord nei confronti dei nativi Fornsworth. Speriamo che gli animi si siano placati... Uso i primi giorni per ambientarmi al clima, un po' più freddo di casa, e al grigiore dell'ambiente: le pietre scure, il fumo della fucina che fonde in continuazione l'argento delle ricche cave sopra le quali è stata eretta la città rende il tutto molto cupo. Anche gli abitanti, per la maggior parte lavoratori alle miniere e alle fucine, sono cupi.
Uso i primi giorni per esplorare la città, raccogliere informazioni, trovare possibilità di lavoro manuale ma anche di studio delle arti arcane. Ogni Jarl (una sorta di Re) ha un suo mago di corte, potrei imparare molto, ma per ora mi sento inadatto ad approcciare un grande studioso dell'arcano.<br>
Recupero molti libri che passo a leggere in una locanda quantomeno elegante, per i criteri di Markarth. Le mie giornate passano lente, c'è poca azione, giusto qualche lavoretto di fatica di giorno per guadagnarmi il vitto e l'alloggio, un po' di allenamento atletico il pomeriggio e qualche pagina letta di sera. Dopo 10 giorni riesco a maneggiare con agio una mazza ferrata e a evocare uno spirito guida che mi possa difendere in situazioni difficili.
Sono soddisfatto dei risultati, ma il denaro sta per finire: è tempo di mantenere la mia promessa e di diventare un avventuriero!<br>

<b>[inizio del gioco con Alternate Start, iniziando dalla locanda di Markarth]<b><br>

<h4>17th Last Seed</h4>
Mi sveglio rilassato. Incredibile a dirsi, dato il letto <i>di pietra</i> su cui ho dormito negli ultimi dieci giorni.<br>
Spendo gli ultimi pezzi d'oro per fare colazione e per fare la carità a un mendicante cieco. Negli ultimi giorno ho forzato la mia mano con le spese, tra libri, locanda e offerte al bardo locale, non tanto perché sono uno spendaccione, ma per spingermi ad uscire da questa locanda e finalmente andare all'avventura!<br>
Il fato sembra ascoltarmi attentamente, e appena uscito dalla locanda assisto a una scena raccapricciante: un Fornsworth aggredisce e uccide una ragazza in pubblica piazza, urlando qualcosa sulla libertà del suo popolo. Reagisco d'istinto e decido di aiutare la guardia a giustiziare quell'assassino. Non me ne accordo neanche, ma dalla rabbia per la scena vista si scatena del fuoco dalla mia mano destra che ferisce e distrae l'uomo, che muore poco dopo sotto un deciso colpo di spada. La guardia, freddamente, mi dice di non avvicinarmi, che non ci sono Fornsworth, che tutto è sotto controllo. Ingrato.<br>
Subito dopo uno sconosciuto mi dà un biglietto dicendomi che mi era caduto. Lo leggo. Non è la mia scrittura ed è un invito a incontrarlo altrove. Lui fa finta di niente e se ne va. Sospettoso. Non voglio di certo rimanere invischiato in questioni politiche, sono qui per lavorare su me stesso. Inoltre potrebbe essere una trappola, un modo per derubare quello strano Bretone giunto qualche giorno fa dalle montagne... No, meglio non rischiare.<br>
Salgo quindi per andare dal mago di corte per imparare qualcosa, ma quasi subito mi ferma un Vigilante di Stendarr: vuole assolutamente entrare in una casa disabitata e indagare la presenza di entità malvage. Non mi sento assolutamente in grado di aiutarlo: lui è grande e grosso, ha una mazza meglio forgiata della mia e dei vestiti che sono chiaramente imbevuti di un qualche incantesimo. Ma è anche vero che questa è la mia nuova vita da avventuriero.<br>

</div>
</body>
</html>
