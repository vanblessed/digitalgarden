<!DOCTYPE html>
<html>
	<meta charset="UTF-8">
	<link rel="stylesheet" href="../style.css">
<head>
	<title>VanBlessed Digital Trails</title>
	<meta name="viewport" content="width=device-width, initial-scale=1.0">
</head>
<body>
	<a href="../index.html">VanBlessed Digital Trails</a>
	  <hr style="color:yellow"; size="1">
	<div>
		<h1> I miei spostamenti</h1>
    <p>Ho la fortuna di essere nato in un’epoca, in un posto e in un ambiente sociale che mi permette di pensare agli spostamenti come un qualcosa di piacevole, ancora prima che necessario.

    <p>Uno dei primi ricordi di vita è mia mamma che mi porta all’asilo nido con la sua <a href="https://commons.wikimedia.org/wiki/Category:Renault_4#/media/File:1971_Renault_4_front.jpg">Renault 4 rossa</a>, stessa auto con cui qualche anno dopo mi sarebbe venuta a prendere all’asilo con il mio primo gatto Snoopy.</p>

    <p>Da piccolo i miei genitori mi portavano in campeggio con la <a href="http://www.eivamos.com/rimessaggio/fotoroulotte/Roulotte%20Elnagh/IMG_0004.JPG">roulotte</a> <i>(non chiamatela camper, che poi si offendono!)</i>.<br>
    Per me campeggio voleva dire aria aperta, leggere fumetti (storicamente Topolino, poi Lupo Alberto, poi PKNA), giocare con il Sega Mega Drive, guardare gli altri giocare in sala giochi (usufruivo di Twitch ancora prima che esistesse), giocare a ping-pong e andare in giro <a href="in-bicicletta.html">in bicicletta</a>, da solo dentro il campeggio, o con i miei fuori dal campeggio.</p>

    <p>Anche a casa mi piaceva andare in giro in bicicletta: dai miei nonni materni passavo sotto i filari delle vigne e giravo attorno all’orto della grande casa di famiglia, in estate non erano rare le uscite in bicicletta con i diversi gruppi</p>

    <p>Alle medie e alle superiori sono sempre andato a piedi, essendo molto vicine a casa.</p>

    <p>All’inizio ho studiato in università fuori sede: per andare e tornare usavo il treno, quasi sempre con 1 cambio (qualche volta 2), mentre per spostarmi in città usavo la bicicletta. Era un <a href="https://www.bikeitalia.it/wp-content/uploads/2013/04/ferrara-biciclette.jpg">obbligo sociale</a>, e mi faceva piacere.<br>
    Poi ho cambiato università, e ogni giorno il tragitto era piedi-treno-piedi, andata e ritorno. Ho sempre apprezzato la possibilità di staccare, parlare, leggere o ascoltare musica durante l’andata e il ritorno in treno.</p>

    <p>Da grande ho avuto la fortuna di avere un lavoro che mi permettesse di andare e tornare in bicicletta. 8 minuti andata, 8 minuti ritorno. E ci sono andato quasi sempre anche con la pioggia.</p>

    <p>Se gli orari me lo concedono, gli spostamenti più lunghi li faccio in treno o raramente con gli autobus extraurbani. Nella mia zona il trasporto pubblico, per quanto presente, non è paragonabile a quello delle grandi città.</p>

    <p>Per tutto il resto, c’è l’auto o lo scooter di famiglia (fondamentale per giornate di traffico e per trovare parcheggio).</p>

    <p>Nelle vacanze belle spesso tocca andare in aereo perché ci piacciono posti a 15-20 ore di auto o treno, raramente riusciamo a usare il treno (solo per città grandi in cui ci si possa spostare), ma la soluzione ideale attualmente è l’auto perché ci piacciono posti isolati e ambienti naturali non sempre serviti da mezzi pubblici.</p>

    <p>Il mare più vicino è a 2 ore e mezza, ma sono vicino ad alcuni laghi navigabili. Ad ogni modo le imbarcazioni mi hanno sempre affascinato, ma quelle poche volte che mi è capitato di salirci, e il mare non era propriamente piatto, il mio stomaco.</p>

    <p>TL;DR</p>

    <li>piedi: non tradiscono mai, vesciche a parte</li>
    <li>bici: sì grazie, sempre quando possibile, anche se piove o nevica</li>
    <li>moto: se mi tocca fare tanti km e so che avrò problemi di traffico e di parcheggio</li>
    <li>auto: per le spese grosse, per i viaggi lunghi, per le emergenze</li>
    <li>treno: se solo ci fossero più collegamenti e fossero più competitivi nei prezzi rispetto all’aereo</li>
    <li>aereo: ci tocca per i posti che ci piacciono veramente</li>
    <li>barca: mi piacerebbe tanto, ma soffro di mal di mare</li>
</div>
    <footer></footer>
  </body>
</html>
